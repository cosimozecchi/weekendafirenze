---
layout: post
title:  "Che cos'è il GDPR?"
date:   2018-04-07 13:14:09 +0200
categories: articoli privacy
author: alessandro_bartolini
---

Il GDPR è il nuovo regolamento europeo sulla privacy che è direttamente attuabile all’interno dei singoli stati e che sarà direttamente applicabile a partire dal 25 maggio 2018. Il regolamento UE 679 del 2016 è andato ad armonizzare le singole normative degli stati in tema di privacy.

## Cosa rischio se non adeguo subito la mia azienda?  

Le sanzioni per il mancato adeguamento della propria azienda sono elevatissime, in quanto possono arrivare fino a 20 milioni di euro o, per le imprese, fino al 4% del fatturato annuo relativo all’anno precedente. 

## Chi riguarda realmente il GDPR?  

IL GDPR riguarda sia che le piccole che le grandi imprese ma riguarda anche i liberi professionisti e i privati e nello specifico chiunque faccia trattamento e raccolta di dati personali.

## Cosa si intende per dato personale?  

Per dato personale si intende una qualsiasi informazione riguardante una persona fisica identificata o identificabile, quindi ad esempio qualsiasi dato voi andate a raccogliere di vostri clienti, dipendenti  o persone con le quali entrate in contatto, quindi ad esempio numero di telefono, data di nascita e qualsiasi dato appunto afferente alla persona. 

## Su  cosa va ad incidere il regolamento GDPR?  

Va a incidere sulla contrattualistica e sulla modulistica aziendale, sui siti internet di qualunque tipo, sulle postazioni dove lavorano i dipendenti e sulle password. Va a incidere sulla fatturazione aziendale e sulla videosorveglianza registrata. 

## Cosa fare per adeguare la propria azienda?  

Innanzitutto occorre fare una valutazione preliminare su quali dati vengono raccolti e per quali finalità . E’ opportuno anche andare a individuare chi vada a rivestire la figura del titolare del trattamento  e se sia necessaria un’eventuale responsabile del trattamento. Occorre altresì formare sia se stessi che i propri dipendenti, questo per evitare eventuali sanzioni e in generale occorre che vi sia rispetto di tutte le normative afferenti al GDPR. 
